{
  "Andre årstrinn": [
    "ordne tal, mengder og former ut frå eigenskapar, samanlikne dei og reflektere over om dei kan ordnast på fleire måtar",
    "utforske tal, mengder og teljing i leik, natur, biletkunst, musikk og barnelitteratur, representere tala på ulike måtar og omsetje mellom dei ulike representasjonane",
    "eksperimentere med teljing både framlengs og baklengs, velje ulike startpunkt og ulik differanse og beskrive mønster i teljingane",
    "utforske og beskrive generelle eigenskapar ved partal og oddetal",
    "beskrive posisjonssystemet ved hjelp av ulike representasjonar",
    "plassere tal på tallinja og bruke tallinja i rekning og problemløysing",
    "utforske addisjon og subtraksjon og bruke dette til å formulere og løyse problem frå leik og eigen kvardag",
    "utforske den kommutative og den assosiative eigenskapen ved addisjon og bruke dette i hovudrekning",
    "kjenne att og beskrive repeterande einingar i mønster og lage eigne mønster",
    "utforske, teikne og beskrive geometriske figurar frå sitt eige nærmiljø og argumentere for måtar å sortere dei på etter eigenskapar",
    "måle og samanlikne storleikar som gjeld lengd og areal, ved hjelp av ikkje-standardiserte og standardiserte måleiningar, beskrive korleis og samtale om resultata",
    "forklare korleis ein kan beskrive tid ved hjelp av klokke og kalender",
    "lage og følgje reglar og trinnvise instruksjonar i leik og spel"
  ],
  "Tredje årstrinn": [
    "utvikle og bruke formålstenlege strategiar for subtraksjon i praktiske situasjonar",
    "utforske og forklare samanhengar mellom addisjon og subtraksjon og bruke det i hovudrekning og problemløysing",
    "utforske multiplikasjon ved teljing",
    "eksperimentere med multiplikasjon og divisjon i kvardagssituasjonar",
    "representere multiplikasjon på ulike måtar og omsetje mellom dei ulike representasjonane",
    "bruke kommutative, assosiative og distributive eigenskapar til å utforske og beskrive strategiar i multiplikasjon",
    "beskrive likskap og ulikskap i samanlikning av storleikar, mengder, uttrykk og tal og bruke likskaps- og ulikskapsteikn",
    "utforske likevekt og balanse i praktiske situasjonar, representere dette på ulike måtar og omsetje mellom dei ulike representasjonane",
    "bruke ulike måleiningar for lengd og masse i praktiske situasjonar og grunngi valet av måleining",
    "eksperimentere med og forklare plasseringar i koordinatsystemet",
    "lage og følgje reglar og trinnvise instruksjonar i leik og spel knytte til koordinatsystemet"
  ],
  "Fjerde årstrinn": [
    "utforske og bruke målings- og delingsdivisjon i praktiske situasjonar",
    "representere divisjon på ulike måtar og omsetje mellom dei ulike representasjonane",
    "utforske, bruke og beskrive ulike divisjonsstrategiar",
    "utforske og forklare samanhengar mellom dei fire rekneartane og bruke samanhengane formålstenleg i utrekningar",
    "modellere situasjonar frå sin eigen kvardag og forklare tenkjemåtane sine",
    "lage rekneuttrykk til praktiske situasjonar og finne praktiske situasjonar som passar til oppgitte rekneuttrykk",
    "utforske, beskrive og samanlikne eigenskapar ved to- og tredimensjonale figurar ved å bruke vinklar, kantar og hjørne",
    "bruke ikkje-standardiserte måleiningar for areal og volum i praktiske situasjonar og grunngi valet av måleining",
    "utforske og beskrive strukturar og mønster i leik og spel",
    "lage algoritmar og uttrykkje dei ved bruk av variablar, vilkår og lykkjer"
  ],
  "Femte årstrinn": [
    "utforske og forklare samanhengar mellom brøkar, desimaltal og prosent og bruke det i hovudrekning",
    "beskrive brøk som del av ein heil, som del av ei mengd og som tal på tallinja og vurdere og namngi storleikane",
    "representere brøkar på ulike måtar og omsetje mellom dei ulike representasjonane",
    "utvikle og bruke ulike strategiar for rekning med positive tal og brøk og forklare tenkjemåtane sine",
    "formulere og løyse problem frå eigen kvardag som har med brøk å gjere",
    "diskutere tilfeldigheit og sannsyn i spel og praktiske situasjonar og knyte det til brøk",
    "løyse likningar og ulikskapar gjennom logiske resonnement og forklare kva det vil seie at eit tal er ei løysing på ei likning",
    "lage og løyse oppgåver i rekneark som omhandlar personleg økonomi",
    "formulere og løyse problem frå eigen kvardag som har med tid å gjere",
    "lage og programmere algoritmar med bruk av variablar, vilkår og lykkjer"
  ],
  "Sjette årstrinn": [
    "utforske, namngi og plassere desimaltal på tallinja",
    "utforske strategiar for rekning med desimaltal og samanlikne med reknestrategiar for heile tal",
    "formulere og løyse problem frå sin eigen kvardag som har med desimaltal, brøk og prosent å gjere, og forklare eigne tenkjemåtar",
    "beskrive eigenskapar ved og minimumsdefinisjonar av to- og tredimensjonale figurar og forklare kva for eigenskapar figurane har felles, og kva for eigenskapar som skil dei frå kvarandre",
    "utforske og beskrive symmetri i mønster og utføre kongruensavbildingar med og utan koordinatsystem",
    "måle radius, diameter og omkrins i sirklar og utforske og argumentere for samanhengen",
    "utforske mål for areal og volum i praktiske situasjonar og representere dei på ulike måtar",
    "bruke ulike strategiar for å rekne ut areal og omkrins og utforske samanhengar mellom desse",
    "bruke variablar og formlar til å uttrykkje samanhengar i praktiske situasjonar",
    "bruke variablar, lykkjer, vilkår og funksjonar i programmering til å utforske geometriske figurar og mønster"
  ],
  "Syvende årstrinn": [
    "utvikle og bruke formålstenlege strategiar i rekning med brøk, desimaltal og prosent og forklare tenkjemåtane sine",
    "representere og bruke brøk, desimaltal og prosent på ulike måtar og utforske dei matematiske samanhengane mellom desse representasjonsformene",
    "utforske negative tal i praktiske situasjonar",
    "bruke tallinje i rekning med positive og negative tal",
    "bruke samansette rekneuttrykk til å beskrive og utføre utrekningar",
    "bruke ulike strategiar for å løyse lineære likningar og ulikskapar og vurdere om løysingar er gyldige",
    "utforske og bruke formålstenlege sentralmål i sine eigne og andre sine statistiske undersøkingar",
    "logge, sortere, presentere og lese data i tabellar og diagram og grunngi valet av framstilling",
    "lage og vurdere budsjett og rekneskap ved å bruke rekneark med cellereferansar og formlar",
    "bruke programmering til å utforske data i tabellar og datasett"
  ]
}